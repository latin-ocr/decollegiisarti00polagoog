26

Quodsi quaerimuS‚ quando synodi illae artificum perierint, verisimillimum videtur eas quodam
modo in medium aevum permansisse. Auctoritatem yero earum post Antonini aetatem magis magisque
ita minutam esse intelleximuS, ut nisi cum athleticis coniunctas se permansuras non esse cognoscerent.
Neque igitur mirandum Constantini temporibus ξυστικήν quidem σύνοδον inveniri, non θυμελικήν,
quoniam deesse coepit, quo auctae sunt, principum favor.

Quibus rebus expositis satis docuisse mihi videor inter omnia Graecorum sodalicia synodos
illas fuisse potentissima, si quidem quibusdam temporibus ita eadem fere auctoritate uterentur
atque civitates, ut et liberae paene essent ab harum legibus et harum quaedam privilegia eis solis
essent concessa ¹⁶⁹). Ac quamvis ab illis artes varias cultas esse appareat, tamen concedendum est,
quod finibus civitatum non coercerentur, eas non flagrasse patriae caritate illa, qua Graecos usque
ad labentem Graeciae libertatem arsisse constat, ita ut ipsorum culpa mores Graecorum in dies magis
magisque perirent. Quod vero hi viri ex omnibus imperii regionibus conveniebant ad certum quendam
deum venerandum, hoc quodammodo convenire cum moribus Christianorum quis est qui neget?

¹⁸⁹) Et legatos et proxcuos constituebant (Mueller, p. 401).

